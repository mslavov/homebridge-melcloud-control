Как да ползвате канален климатик, който е свързан към вентилационната система и има допълнителна рециркулация

Едно от основните преимущества на Стандарта Пасивна Къща, сравнено с ниско енергийните сгради, е че може да ползвате вентилационната система за разпространение на топлината и хлада, като по този начин се спестява изграждането на отоплителна система, което води до сериозно спестяване. За съжаление, това е приложимо само в някои климатични зони.
При хладни климати, където слънчевата радиация е ниска и вътрешните топлинни товари през лятото са малки, често е достатъчно да отопляте или охлаждате въздуха, идващ от рекуператора, като не е необходимо да се прави допълнително рециркулационно трасе. В такива случай дебитът на каналната машина трябва да е равен на дебита на рекуператора. 
При хладен климат, с високи топлинни товари през лятото, както е в България, обикновено охладителния товар е определящ, за това дали трябва да има рециркулация. 
Имайки предвид че въздуха има определен топлинен капацитет, който определя количеството топлина или хлад, което може да бъде пренесено с него, това определя и мощността на топлинния генератор, който обаче от друга страна, трябва да покрива и топлинния и охлаждащия товар. Количеството топлина, което може да се пренесе с въздуха е 10W/m3 (при загряване на въздуха до 47 градуса Целзий), а количеството хлад е 4 W/m3 (при охлаждане на въздуха до 13 градуса Целзий).
Дебитите на вътрешните тела на каналните климатици обикновено са по-високи от дебитите на вентилационните уреди, което води до необходимостта да се осигури допълнително количество въздух, което става с допълнително рециркулационно трасе. 
Ползата от допълнително рециркулационно трасе са:Вдигат се мощностите, които могат да се пренесат с въздухаОсигурява се допълнителен свеж въздух, който идва от помещенията, които не са заети.Недостатъците са:Допълнителни въздуховоди или въздуховоди с по-големи сечения, както и повече шумозаглушителиПотенциално по-големи трансферни отвориПостоянна работа на климатичното тяло (ако се спре, тогава потокът в рециркулационните тръби се обръща, което е недопустимо)Рециркулационното трасе трябва да засмуква въздух от обитаемите помещения и от трансферните зони, но не и от сервизните помещения, за да не циркулира влажен и замърсен въздух.

Как работи каналният климатик?
Стандартните инверторни канални климатици имат 4 основни режима на работа – отопление, охлаждане, изсушаване и само вентилация. Успоредно с това те имат и различни скорости на работа на вентилаторите – максимална, средна, ниска и автоматична. Всъщност, комбинацията от различна скорост на вентилаторите и различна температурна разлика в температурния сет пойнт определят мощността, която машината ще подава.
При работата с каналния климатик в една пасивна къща има някои особености, които трябва да се следват:Отоплението и охлаждането с канален климатик е инертен процес, който отнема време. За да може да има ефект от тях, системата трябва да заработи няколко часа преди това. Това значи, че трябва да се следи прогнозата и да се наблюдава времето, за да може да се реагира своевременно. Преди излизане за работа сутрин трябва да:1.1.	Отопление:
1.1.1.	При студен, слънчев ден (външна температура до -5 градуса), отоплението може да се спре и да се пусне отново при залез слънце
1.1.2.	При хладен, облачен ден с температури около нула градуса може да се използва инерцията от предишните дни и да не работи климатика, но ако има поредни облачни дни, то тогава климатикът трябва да се включи.
1.1.3.	При сериозно застудяване или дълга поредица от облачни дни, климатикът не трябва да се спира
1.2.	Охлаждане:
1.2.1.	При ясен слънчев и горещ ден трябва да се спуснат всички засенчващи устройства. Ако през деня няма никой в къщата, може да не се пуска климатика и той да се пусне вечерта, като успоредно с това, при благоприятни външни температури, да се отворят прозорци за охлаждане.
1.2.2.	При облачен ден, климатикът може да се спре
2.	Как да се борави с режимите на работа на климатика, когато отчитаната температура е от входа на климатичното тяло:
Поради това че зимно време, след рекуператора имаме винаги по-ниска температура (между 17 и 20 градуса), стандартния подход със задаване на желана температура в помещенията не работи, защото климатика няма как да достигне тази температура и за тази цел трябва да се работи по следната схема.
2.1.	Стандартния подход при температури под 5 градуса е да се пусне климатикът на отопление, да се зададе температурна разлика от 3 до 5 градуса между измерената от датчика температура и да се зададе авторматичен режим на работа на вентилатора на климатика. Така климатикът сам ще определи дали вентилаторът да работи на максимален, намален или среден режим.
2.2.	При много студено време трябва да се зададе температурна разлика от 6-8 градуса и да се активира максималния режим на работа на вентилатора. Така климатикът ще работи на максимален режим. 
2.3.	През лятото, ако денят се очертава да е горещ и слънчев, може климатикът да се включи сутринта, за да охлажда през деня. Водещи за охлаждането все пак остават стратегиите със засенчването и нощното проветряване.